Reflektion

Til næste gang vil jeg gerne have fokus på at starte med én side ad gangen i Astro, istedet for at begynde på alle sider og lave lidt hist og her. Det skaber en rodet struktur for mig, og gør at jeg kan miste overblikket over min kode, navne, sektioner, hvad jeg mangler osv.

Jeg vil derudover gerne blive bedre til at benytte min MainLayout mere, så det kun er derfra alt min layout er i. I dette tilfælde skulle jeg have været bedre til at lave mit Breakout-Grid i MainLayout. Jeg synes dog godt det kunne være lidt(meget) svært at gennemskue hvor alt skal være og på hvilke sider - især når der fx. er forskellige breakout grids i de forskellige sider. Det skal jeg lige lære at navigere lidt bedre i.

Derudover vil jeg gerne til en anden gang have et bestemt fokus for noget jeg synes er fedt - jeg synes fx det er fedt at have en scrolling container med, men jeg kommer hurtigt til at ville have alt med, og det gør at jeg ender med ikke at være færdig, fordi jeg i dette tilfælde ikke fokuserer på noget bestemt, men bare stræber mig på at lave mest muligt. Derudover vil jeg gerne have haft subgrid på mine Cards og fokuseret på at få den effekt til at virke.

Hvis jeg havde haft mere tid, ville jeg gerne have lavet siden responsiv, så designet passer til mobil og tablet. Da jeg ikke havde tiden med mig, endte jeg kun med at fokusere på at få Desktop til at virke nogenlunde.

Jeg har lært hvor smart det er, at lave forskellige sections som komponenter. Det var ikke noget jeg gjorde mig i, i ligeså høj grad på 1 og 2 semester, men det har jeg virkelig fundet ud af, gavner både overblikket og koden meget.

I forhold til billederne, vil jeg til en anden gang gerne sætte mig bedre ind i, hvordan jeg indsætter dem korrekt i Astro (import image) istedet for at gøre den via src, som jeg har gjort det med denne gang. Jeg synes generelt at jeg ved denne opgave har fået et bedre overblik over, hvordan en god opbygning kan se ud, og føler jeg bevæger mig mod også at inkorporere det i mit eget projekt, så jeg også viser at jeg kan det.

Derudover vil jeg gerne have været færdig med alle sider, men det ved jeg selvfølgelig godt ikke er meningen, men istedet at vise at man kan bruge nogle af de teknikker du har vidst os i undervisningen.

Til en anden gang vil jeg også gerne have styr på at Netlify og Github virker som det skal, da jeg her til aften kl 21 pludselig fik fejlmeddelelsen “Git: Failed to execute git” samtidig med at min Netlify ikke virkede, og pludselig virkede intet, og jeg følte pludselig at jeg ikke kunne aflevere noget. Jeg installerede Git på ny, det samme med Astro, og måtte til sidst klone mit eget repository og lave en ny mappe før det virkede igen.

Tak for et godt tema!
